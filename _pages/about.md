---
permalink: /about
layout: page
title: Qui sóc?
---

# Sobre mi
Sóc un veí de Llinars del Vallès i m'agrada passejar per la muntanya, fer escalada i jugar als escacs o al futbol. 

Vaig descobrir que m'agradava donar classes a primer de batxillerat: Alguns companys de classe vam quedar per estudiar abans d'un examen i jo em vaig preparar un repàs, quan un amic va passar de treure un 2 a un 7 vaig tenir una sensació que desde llavors he volgut repetir.

He passat pel  CEIP Damià Mateu i l'IES Giola. Actualment estudio estadística a la UPC i economia a la UB. El curs passat vaig estar d'intercanvi a l'Universitat de Maastricht i la primera meitat d'aquest curs estudiaré a l'Universitat de Sevilla.

<img src="./assets/imgs/my_pic.PNG" width="400px">

# Experiència de professor
Tinc experiència treballant amb alumnes de diferents nivells i centres educatius:

[**Facultat de Matemàtiques i Estadística**](https://fme.upc.edu/ca)

Durant el curs anterior vaig exercir com a becari d'aprenentatge a la UPC. La meva tasca era donar suport a les pràctiques i activitats de l'assignatura *Introducció a l'Inferència Estadística*, així com reoldre els dubtes dels alumnes de primer curs. El curs vinent seguiré ajudant en assignatures com *Introducció a l'informàtica* o *Introducció al Càlcul*.

[**Can Lletres**](https://www.llinarsdelvalles.cat/municipi/guia-del-municipi/equipaments/can-lletres---centre-de-formacio-permanent.html)

Al curs 2021-2022 vaig estar treballant al centre de formació permanent de Llinars. La nostra missió era preparar als alumnes de diferents edats per les proves d'accés a cicles formatius de grau mitjà. En concret, jo impartia classes de tecnologia i ciències naturals.

[**Institut Giola**](https://giola-po.mobirisesite.com/)

La primera meitat del curs 2019-2020 vaig estar treballant amb el projecte Lletra Futura promocionat per l'IES Giola. L'objectiu era donar camp per córrer a aquells alumnes de la ESO que ja dominaven els coneixements de l'aula. Impartia classes d'ampliació de física i matemàtiques.

**Per compte propi**

Durant els últims 4 anys (des de que vaig entrar a l'universitat) he estat fent classes particulars. En ocasions m'he desplaçat al domicili de l'alumne, en altres els he fet les classes a casa meva i també ho hem fet a través d'una videotrucada. Aquestes classes sempre han estat de matemàtiques amb l'intenció de reforçar o complementar la feina feta des de l'institut. 
